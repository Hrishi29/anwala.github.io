پرزیدنت ترامپ در مراسم صبحانه دعای ملی: به حمایت از مردم ایران ادامه می‌دهیم
اشتراک
مشاهده نظرات (۳۲)
چاپ
رئیس جمهوری ایالات متحده آمریکا صبح پنجشنبه در حاشیه یک مراسم نیایش سالانه، به مردم ایران و دیگر کشورهائی که زیر فشار ناشی از آزارهای مذهبی هستند اطمینان داد که آمریکا به حمایت از آنان ادامه خواهد داد.
پرزیدنت دونالد ترامپ صبح پنجشنبه ۱۹ بهمن در شصت و ششمین مراسم صبحانه دعای ملی بار دیگر با نام بردن از مردم ایران، اعلام کرد که دولتش در کنار مردمی که رژیم سرکوبگر را تحمل می کنند، خواهد ایستاد.
پرزیدنت ترامپ در این مراسم در سخنانی گفت:‌ ما می دانیم که میلیونها تن در ایران، کوبا، ونزوئلا، کره شمالی و دیگر کشورها از فشار رژیم های سرکوبگر و ظالم رنج می برند. آمریکا در کنار شما و همه کسانی است که از آزار مذهبی و دیگر سرکوبها رنج می برند.
این چندمین حمایت علنی پرزیدنت دونالد ترامپ از معترضان در این کشورها و بخصوص مردم ایران بعد از اعتراض های گسترده در ایران است.
از ۷ دیماه، اعتراضات گسترده در بیش از ۸۰ شهر ایران به مدت دو هفته برگزار شد که معترضان خواستار سرنگونی حکومت جمهوری اسلامی و عزل رهبران ایران شدند.
پرزیدنت ترامپ در ۱۲ دیماه همراهی خود را از مردم معترض ایران اعلام کرد و گفت در وقت مناسب شاهد حمایتی بزرگ از سوی آمریکا خواهید بود.
غیر از رئیس جمهوری، معاون او، مایک پنس نیز در چند موضع گیری با مردم ایران همراهی کرد. آقای پنس در ۱۱ دی درباره اعتراضات ایران گفت معاون رئیس جمهوری آمریکا اعتراضات ایران را نوید بخش آزادی‌خواهان دانست و همچنین ۱۷ دی گفت : پرزیدنت ترامپ درباره ایران ساکت نخواهد بود.
دهها عضو قانونگذار آمریکایی نیز در آن اعتراضات از مردم ایران حمایت کردند.
نظر شما
